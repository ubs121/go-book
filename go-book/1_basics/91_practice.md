# Бие дааж хийх дасгал

1. Дараах зургийг хэвлэх програм бичээрэй.

   ```sh
       ___   _____ ______________     ___    ____  ______
      /   | / ___// ____/  _/  _/    /   |  / __ \/_  __/
     / /| | \__ \/ /    / / / /     / /| | / /_/ / / /
    / ___ |___/ / /____/ /_/ /     / ___ |/ _, _/ / /
   /_/  |_/____/\____/___/___/    /_/  |_/_/ |_| /_/
   ```

2. Тэгш өнцөгтийн талууд өгөгдсөн бол талбай, переметрийг тооцох програм бичээрэй.

3. Цаг, минут, секунд гэсэн гурван тоо өгөгдсөн бол нийт хэдэн секунд болохыг тооцоолох програм бичээрэй.

3. Волейволын тэмцээнийг талбайд 2 хажуугийн шүүгч, 1 ерөнхий шүүгч шүүж байв. 2 хажуугийн шүүгчийн санал зөрсөн үед ерөнхий шүүгчийн шийдвэрээр дүгнэнэ. Санал нийлсэн үед 2 шүүгчийн саналаар дүгнэнэ. Шүүгчдийн саналыг нэгтгэж дүнг гаргах \(зөвшөөрсөн-1, зөвшөөрөөгүй-0\) програм бичээрэй.

4. Өгсөн тэмдэгт мөр дэх үгийн тоог олох програм бич. Сул зайгаар тусгаарлагдсан тэмдэгтүүдийн дарааллыг үг гэж тооцно.

7. Өгсөн текстээс e-mail хаягуудыг ялгаж хэвлэн харуулах програм бичээрэй. e-mail хаяг нь xxx@xxxx.xxx хэлбэртэй байна

7. `A` ба `B` хоёр тэмдэгт мөр өгөгджээ. `A`-д орсон үсгүүдээс `B`-г зохиож болох эсэхийг шалгах програм бичээрэй.

6. Өгөгдсөн бүхэл тоонуудын хамгийн багыг олох `min(int n, …)`, хамгийн ихийг олох `max(int n, …)` функцүүд бичээрэй. Функцүүдийг турших програм бичээрэй.

7. Өгөгдсөн тоон үнэлгээнд харгалзах үсгэн үнэлгээг олох програм бичээрэй. `F (0-60)`, `D (61-70)`, `C (71-80)`, `B (81-90)`, `A (91-100)`

7. Баруун, зүүн талаасаа адилхан уншигдах тоог _палиндром тоо_ гэдэг.  Жишээ нь, `121`, `777`. Өгсөн тоог палиндром эсэхийг шалгах програм бич.

8. 1 ба өөрөөсөө өөр хуваагчгүй тоог _анхны тоо_ гэнэ. Жишээ нь, 2, 3, 7, 11. Өгсөн тоо анхны тоо эсэхийг шалгах програм бич.

28. 1,2,3,5,10,25,50,100-тын бүхэл төгрөгөөр К төгрөгийг задалж болох хувилбаруудыг тооцох програм бичээрэй.

5. Стек бүтцийг ашиглан өгөгдсөн текст мөр дэх `(`, `)` хаалтуудын дараалал зөв байрласан эсэхийг шалгах функц бичээрэй.

8. Эрэмбэлэгдсэн массиваас өгөгдсөн `К` элементийн байрлалыг хайж олох програм бичээрэй.

15. Хавтгай дээр `К` ширхэг цэгүүд өгөгджээ. Аль ч 2 цэгийг холбон татсан хэрчмүүдээс хамгийн уртыг нь олох програм бичээрэй.

30. Төөрдөг байр `А[N, M]` массиваар өгөгдөв. Хэрэв тоглогч `(i, j)` нүдийг дамжин өнгөрч болох бол `A[i, j]=0`, эсрэг тохиолдолд `A[i, j]=1` байна. Тоглогчийн эхний байр `(i, j)` өгөгджээ. Тоглогч хамгийн дөт замаар төөрдөг байшингаас гарах замыг олох програм бичээрэй. Төөрдөг байшингийн аль нэг захад хүрсэн бол гарсан гэж үзнэ.


1. Өгөгдсөн натурал тоон массив дахь утгууд анхны тоо эсэхийг шалгах бичээрэй. Үүнд параллел давталтыг ашиглаарай.

2. Өгөгдсөн хавтас доторх файлуудаар самнаж файл бүр дэх мөрийн тоог хэвлэн харуулах програм бичээрэй. Параллел давтах аргаар олон файлыг зэрэг боловсруулж болно.

3. Үндсэн процессоос тусдаа ажиллах лог бичигч функц үүсгээрэй. Тухайлбал `Logger.debug("мэдээлэл")` гэж дуудахад тусдаа процесс үүсэн логийг файл руу бичдэг байна. Ингэснээр үндсэн програм хүлээлтэд орохгүй ажлаа цааш  үргэлжлүүлэх боломж олгодог чухал ач холбогдолтой байдаг.

4. Шатрын хөлөг дээр 8 бэрсийг бие биеэ идэхгүйгээр байрлуулах бүх боломжуудыг тооцоолж харуулах програм бичээрэй. Тооцооллыг зэрэг гүйцэтгэж програмын ажиллах хугацааг багасгаарай.

5. Дэлгүүрийн `N` ширхэг ялгаатай барааны үнэ, жин өгөгдөв. Нийт жин нь өгөгдсөн `W` хязгаараас хэтрэхгүй бөгөөд нийт үнэ нь хамгийн их байхаар бараануудыг цуглуулах хэрэгтэй болов. Бараануудыг сонгоход туслах програмыг зохиогоорой. Боломжит сонголтуудыг тооцолохдоо зэрэгцээ зохиомж ашиглаарай.

6.  `1?2?3?4?5?6` илэрхийллийн `?` асуултын тэмдэгийн оронд нэмэх(`+`), хасах (`-`), үржих(`*`), бүхлээр хуваах(`/`) үйлдлүүдийг бичиж өгөгдсөн `M` тоотой тэнцүү утга гарах бүх боломжуудыг харуулах програм бичээрэй. Боломжгүй тохиолдолд "Боломжгүй" гэсэн мэдээллийг хэвлэн харуулна.
