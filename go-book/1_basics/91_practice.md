# Бие дааж хийх дасгал

1. Компютерт "hello" програмыг бичиж оруулаад хөрвүүлээд, дараа нь ажиллуулаарай. Эх кодоо бичихдээ өөрийн дуртай текст засварлагчийг ашиглаарай.

3. Дараах зургийг хэвлэх програм бичээрэй.

   ```sh
       ___   _____ ______________     ___    ____  ______
      /   | / ___// ____/  _/  _/    /   |  / __ \/_  __/
     / /| | \__ \/ /    / / / /     / /| | / /_/ / / /
    / ___ |___/ / /____/ /_/ /     / ___ |/ _, _/ / /
   /_/  |_/____/\____/___/___/    /_/  |_/_/ |_| /_/
   ```

4. 1-10 хүртэлх тооны үржүүлэхийн хүснэгт хэвлэж харуулах програм бичээрэй.

5. Тэгш өнцөгтийн талууд өгөгдсөн бол талбай, переметрийг тооцох програм бичээрэй.

9. Цаг, минут, секунд гэсэн гурван тоо өгөгдсөн бол нийт хэдэн секунд болохыг тооцоолох програм бичээрэй.

11. Өгөгдсөн бүхэл тоонуудын хамгийн багыг олох `min(int n, …)`, хамгийн ихийг олох `max(int n, …)` функцүүд бич. Функцүүдийг турших програм бич.

12. Өгөгдсөн тэмдэгт мөрийн тэмдэгт бүрийн кодыг нэмж тухайн тэмдэгт мөрийн хэш кодыг тооцоолох функц бич.

13. Өгсөн тэмдэгт мөр дэх үгийн тоог олох програм бич. Сул зайгаар тусгаарлагдсан тэмдэгтүүдийн дарааллыг үг гэж тооцно.

14. Өгсөн тооны цифрүүдийн нийлбэрийг олох програм бичээрэй.

15. 3 оронтой тооноос түүний цифрүүдийн нийлбэрийг хасжээ. Гарсан тоон дээр мөн тийм үйлдлийг давтан хийнэ. Хэчнээн алхамын дараа 0 гарахыг тооцоолох програм бичээрэй.

17. Баруун, зүүн талаасаа адилхан уншигдах тоог _палиндром тоо_ гэдэг.  Жишээ нь, `121`, `777`. Өгсөн тоог палиндром эсэхийг шалгах програм бич.

18. Хэрэв тоо өөрөөсөө ялгаатай бүх хуваагчийнхаа нийлбэртэй тэнцүү байвал түүнийг _төгс тоо_ гэнэ. Жишээ нь, `1+2+3=6`. Өгөгдсөн тоо төгс тоо мөн эсэхийг шалгах програм бичээрэй.

19. 1 ба өөрөөсөө өөр хуваагчгүй тоог _анхны тоо_ гэнэ. Жишээ нь, 2, 3, 7, 11. Өгсөн тоо анхны тоо эсэхийг шалгах програм бич.

21. Волейволын тэмцээнийг талбайд 2 хажуугийн шүүгч, 1 ерөнхий шүүгч шүүж байв. 2 хажуугийн шүүгчийн санал зөрсөн үед ерөнхий шүүгчийн шийдвэрээр дүгнэнэ. Санал нийлсэн үед 2 шүүгчийн саналаар дүгнэнэ. Шүүгчдийн саналыг нэгтгэж дүнг гаргах \(зөвшөөрсөн-1, зөвшөөрөөгүй-0\) програм бич.\( &&, \|\| үйлдлүүдийг ашиглана\).

22. Өгөгдсөн тоон үнэлгээнд харгалзах үсгэн үнэлгээг олох програм бичээрэй. `F (0-60)`, `D (61-70)`, `C (71-80)`, `B (81-90)`, `A (91-100)`

24. Давтах заавраар өгөгдсөн A тоог K зэрэгт дэвшүүлэх програм бичээрэй.

25. Өгсөн 2 тооны хамгийн их ерөнхий хуваагч, хамгийн бага ерөнхий хуваагдагчийг олох програм бичээрэй.

28. 1,2,3,5,10,25,50,100-тын бүхэл төгрөгөөр К төгрөгийг задалж болох хувилбаруудыг тооцох програм бичээрэй.

31. 1...N хүртэлх бүхэл тоонуудыг цувуулан бичээд гарсан цифрэн дарааллын M-р байран дахь цифрийг олох програм бичээрэй.

1. Өгөгдсөн тоо өгөгдсөн массивт хэдэн ширхэг байгааг тоолох `count(number, array, length)` нэртэй функц зохио. Массивын урт нь `length` байна. Функцийг турших програм бичээрэй.

3. Стекээс оройн элементийн утгыг устгахгүйгээр харах `peek` нэртэй функц зохиогоорой.

4. `+`,`-`,`*`,`/` үйлдлүүд болон хаалт `(,)` оролцсон илэрхийллийг үнэлэх `eval` нэртэй програм бичээрэй. Жишээ нь, `eval  “2 * (3+4)”` гэж ажиллуулсан үед илэрхийллийн утгыг бодож `14` гэсэн утгыг хэвлэнэ.

5. Стек бүтцийг ашиглан өгөгдсөн текст мөр дэх `(`, `)` хаалтуудын дараалал зөв байрласан эсэхийг шалгах функц бичээрэй.

8. Эрэмбэлэгдсэн массиваас өгөгдсөн `К` элементийн байрлалыг хайж олох програм бичээрэй.

11. `А[N]` массивын элементүүдийг `К` тоогоор зүүн тийш цикл шилжүүлэх програм бичээрэй.

12. `А[N]` бүхэл тоон массив өгөгдөв. Өсөх тоон дараалал үлдээхийн тулд энэ хүснэгтээс хаявал зохих элементүүдийн хамгийн бага тоог олох програм бичээрэй.

14. `А[N, N]` массивын элементүүдийг цагийн зүүний дагуу `90` хэмээр эргүүлэн байрлуулах програм бич.

15. Хавтгай дээр `К` ширхэг цэгүүд өгөгджээ. Аль ч 2 цэгийг холбон татсан хэрчмүүдээс хамгийн уртыг нь олох програм бичээрэй.

16. `1...N` хүртэлх тоог тойрог дээр цагийн зүүний дагуу байрлуулжээ. `К` дугаар тооноос эхлэн цагийн зүүний дагуу `М` алхамаар тоолж тоонуудыг дарая. Дарсан тоог дахин тоололгүйгээр энэ үйлдлийг үргэлжлүүлэхэд үлдэх нэг тоог олох програм бичээрэй.

17. `А[N, М]` массив дотор тэгш өнцөгтүүд `1`-ийн тоогоор дүрслэгджээ. Тэгш өнцөгтүүд бие биетэйгээ огтлолцохгүй, шүргэлцэхгүй байрласан. Тэгш өнцөгтийн тоог олох програм бичээрэй.

18. `NxN` хэмжээтэй нүд бүр нь сөрөг биш бүхэл тоо агуулах хөлөг дээр шатрын тэргийг ашиглан оноо цуглуулна. Цуглуулахдаа тэрэгний өөрийх нь зогсож байгаа нүдээс бусад өөрт нь хамаатай нүднүүд дээр байрлаж байгаа тоонуудын нийлбэр байх юм. Тэгвэл өгөгдсөн хөлөг дээр та яг 2 тэрэг байрлуулах ёстой ба цуглуулж чадах хамгийн их оноог харуулах програм бичээрэй.

23. `A` ба `B` хоёр тэмдэгт мөр өгөгджээ. `A`-д орсон үсгүүдээс `B`-г зохиож болох эсэхийг шалгах програм бичээрэй.

26. Өгөгдсөн тоог үгээр илэрхийлэх програм бич. Жишээ нь, `121` – `нэг зуун хорин нэг`.

27. Өгсөн текстээс e-mail хаягуудыг ялгаж хэвлэн харуулах програм бичээрэй. e-mail хаяг нь xxx@xxxx.xxx хэлбэртэй байна.

30. Төөрдөг байр `А[N, M]` массиваар өгөгдөв. Хэрэв тоглогч `(i, j)` нүдийг дамжин өнгөрч болох бол `A[i, j]=0`, эсрэг тохиолдолд `A[i, j]=1` байна. Тоглогчийн эхний байр `(i, j)` өгөгджээ. Тоглогч хамгийн дөт замаар төөрдөг байшингаас гарах замыг олох програм бичээрэй. Төөрдөг байшингийн аль нэг захад хүрсэн бол гарсан гэж үзнэ.

31. `Ханойн цамхаг`. Гурван шон байх ба нэгэнд нь модон зээрэнцэгүүд давхарлан байрлуулсан байна. Зээрэнцэгүүд нь бүгд ялгаатай хэмжээтэй бөгөөд том зээрэнцэгийг жижиг зээрэнцэг дээр тавьж болохгүй. Энэ дүрмийг баримтлан голын туслах шонгийн тусламжтайгаар гуравдахь шонд бүх зээрэнцгүүдийг шилжүүлэн байрлуулах үйлдлийн дарааллыг харуулах програм бичээрэй.