# Нууцлал, хамгаалалт

Интернэт нь анхандаа харьцангуй аюулгүй, цөөн тооны тодорхой компютерүүд холбогдон ажиллахаар зохиомжлогдсон юм. Энэ үе одоо аль хэдийн өнгөрсөн. Спам э-мэйл, denial of service attacks, урхи тавих гэх мэт олон халдлага, эрсдэл интернэтэд байдаг болсон.

Орчин цагийн интернэтийн орчинд програм зөвхөн зөв ажиллах нь хангалтгүй байдаг. Зөв ажиллахаас гадна өгөгдлийн бүрэн бүтэн дамжуулалт, мэдээллийн нууцлал, хэрэглэгчийн хандалтыг зөв зохицуулах зэрэг олон тооцоолох зүйлс бий.

Програмд ямар түвшний хамгаалалт шаардлагатай байгаа нь системийн зохиомжийн явцад тодорхой болсон байх ёстой, нууцлалыг дараа нь бодно гэдэг нь том алдаа юм. Эдгээр нь мэдээж хэрэг програмыг улам төвөгтэй болгоно. Програмыг аюулгүй байлгахад олон нарийн төвөгтэй тооцооллын асуудлууд руу орох хэрэгтэй болно. Гэхдээ эдгээрийг өөрөө гардан хийх нь \(өөрийн энкрипт алгоритм зохиох г.м\) ихэвчлэн амжилтгүй болж дуусна. Үүний оронд нууцлалын мэргэжилтнүүд зохиосон, батлагдсан кодын сангууд ашиглах хэрэгтэй.

Нууцлал, хамгаалалт бол өргөн хүрээтэй сэдэв юм, энэ бүлэгт багахан хэсгийг оруулсан, гэхдээ аль болох суурь ойлголтуудыг хамруулахыг хичээсэн.