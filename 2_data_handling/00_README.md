# Өгөгдөл боловсруулалт

Өгөгдөл бол програм оршин байхын анхдагч шалтгаан юм, өгөгдөл байхгүй бол програм байхын утга үгүй юм. Тиймээс өгөгдлийн бүтэц, өгөгдлийг хадгалах, боловсруулах аргууд ямар ч програмчлалын хувьд чухал хэсэг нь байдаг.

Энэ бүлэгт өгөгдлийг массив, жагсаалт, стайк, мод, майп, граф зэрэг өгөгдлийн бүтцийг ашиглан зохион байгуулах тухай судлана.

Өгөгдлийн бүтцүүд нь бүгд өөрийн онцлогтой. Жишээ нь массивын элементүүд нь дараалсан, хэрэглэхэд хялбар байдаг бол мод ба граф нь өгөгдөл хайх, юмсын холбоо хамаарлыг тодорхойлох зэрэгт тохиромжтой байдаг.

Энэ бүлэгт өгөгдлийг дүрслэх, хувиргах тухай мөн судлана. Дараа нь өгөгдлийг файл, өгөгдлийн санд хадгалах, сүлжээгээр хэрхэн дамжуулах тухай үзнэ.
Дээрх бүтцүүд нь бүгд санах ойд өгөгдлийг хэрхэн зохион байгуулж түр хадгалах тухай юм. Өгөгдлийг байнгийн хадгалахад эхэндээ зөвхөн файлыг ашигладаг байсан. Яваандаа өгөгдлийн сан, өгөгдлийн сервер, үүлэн сангууд бий болсон. 